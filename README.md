# PROGRAM ZA ZAVAROVALNIŠKEGA POSREDNIKA

To je (nekoliko omejen) program za zavarovalniškega posrednika. Z njim lahko zavarovalniški posrednik sklene nezgodno zavarovanje za stranko (Vsakemu zavarovanju se dodeli unikatna številka). Izbere lahko trajanje zavarovanja (1, 5, ali 10 let) in paket (velik ali majhen - paketi vključujejo različna kritja), kar se upošteva pri izračunu premije (koliko mora stranka plačati). Vnese podatke stranke, ki se na koncu postopka sklepanja zavarovanja shranijo v bazo oseb skupaj z številkami vseh zavarovanj, ki jih je oseba sklenila. Program sam izračuna starost stranke iz njenega datuma rojstva (glede na današnji datum) in tudi to upošteva pri višini premije. Po tem ko je izbrana dinamika plačevanja (mesečno oz. letno), program izračuna in izpiše koliko mora stranka plačevati mesečno oz letno. Na koncu se številka zavarovanja z vsemi ključnimi podatki shrani v dokument sklenjena zavarovanja. Zavarovalni posrednik lahko nato odpre dokument zavarovalna polica, ki deluje kot pogodba (zavarovalniški posrednik naj bi ga natisnil in dal podpisati stranki). Zavarovalna polica ima jasno napisane vse podatke o zavarovanju. Na vsakem koraku sklepanja zavarovanja si lahko stranka premisli in se vrne nazaj na glavni meni in tako se njeni podatki ne shranijo v bazo oseb. Program tudi opozarja na napake pri izpolnjevanju z opozorili in ne pusti nadaljevti na naslednjo stran, dokler niso vsi potrebni podatki ustrezno izpolnjeni. Program poskrbi, da se ob prehodu nazaj na glavni meni potrebni podatki (shranjeni kot atributi objekta) pobrišejo in da se vsa polja oz. izbire na uporabniškem vmesniku vrnejo v začetno stanje. Na glavnem meniju lahko zavarovalniški posrednik še odpre bazo oseb in dokument sklenjena zavarovanja s klikom na ustrezen gumb.
